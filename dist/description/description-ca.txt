Un bloquejador eficient: amb un consum discret de memòria i de processador, pot carregar i aplicar milers de filtres més que altres aplicacions semblants.

Gràfic de l'eficiència: https://github.com/gorhill/uBlock/wiki/uBlock-vs.-ABP:-efficiency-compared

Ús: el botó gran d'engegada de la finestra emergent serveix per a desactivar/activar permanentment l'uBlock per al lloc web actual. Només s'aplica al lloc web actual, no és un botó d'engegada global.

***

Flexible, és més que un "bloquejador d'anuncis": també pot llegir i crear filtres a partir de fitxers hosts.

Per defecte, es carreguen i s'apliquen aquestes llistes de filtres:

- EasyList
- Peter Lowe’s Ad server list
- EasyPrivacy
- Dominis de malware

Si voleu, podeu seleccionar altres llistes disponibles:

- Fanboy’s Enhanced Tracking List
- Dan Pollock’s hosts file
- hpHosts’s Ad and tracking servers
- MVPS HOSTS
- Spam404
- I moltes més

Per descomptat, com més filtres activeu, més gran serà el consum de memòria. Però fins i tot després d'afegir les dues llistes extra de Fanboy, els servidors d'anuncis i rastreig d'hpHosts, l'uBlock encara té un consum de memòria inferior al d'altres bloquejadors coneguts.

Tingueu en compte també que és més probable trobar-se amb llocs web inservibles en seleccionar algunes d'aquestes llistes extra, especialment aquelles llistes que s'utilitzen normalment com a fitxer de hosts.

***

Sense les llistes predefinides de filtres, aquesta extensió no és res. Així que, si en cap moment voleu fer una aportació, penseu en les persones que treballen durament per a mantenir les llistes de filtres que utilitzeu, a disposició de tothom de manera gratuïta.

***

Lliure.
Codi obert amb llicència pública (GPLv3)
Per usuaris per a usuaris.

Col·laboradors a Github: https://github.com/gorhill/uBlock/graphs/contributors
Col·laboradors a Crowdin: https://crowdin.net/project/ublock

***

Aquesta és, en certa manera, una versió primitiva. Tingueu-ho en compte quan en doneu la vostra opinió.

Registre de canvis del projecte:
https://github.com/gorhill/uBlock/releases
